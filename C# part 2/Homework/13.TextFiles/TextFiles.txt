1. Напишете програма, която чете от текстов файл и отпечатва нечетните му редове на конзолата.

2. Напишете програма, която съединява два текстови файла и записва резултата в трети файл.

3. Напишете програма, която прочита съдържанието на текстов файл и вмъква номерата на редовете в началото на всеки ред и след това записва в нов файл съдържанието.

4. Напишете програма, която сравнява ред по ред два текстови файла с еднакъв брой редове и отпечатва броя съвпадащи и броя различни редове.

5. Напишете програма, която чете от файл квадратна матрица от цели числа и намира подматрицата с размери 2 х 2 с най-голяма сума и записва тази сума в отделен текстов файл. Първият ред на входния файл съдържа големината на записаната матрица (N). Следващите N реда съдържат по N числа, разделени с интервал.

6. Напишете програма, която чете списък от имена от текстов файл, подрежда ги по азбучен ред и ги запазва в друг файл. Имената са записани по едно на ред.

7. Напишете програма, която заменя всяко срещане на подниза "start" с "finish" в текстов файл.

8. Напишете предната програма така, че да заменя само целите думи (не части от думи).

9. Напишете програма, която изтрива от текстов файл всички нечетни редове. Резултата трябва да е в същия файл.

10.	Напишете програма, която извлича от XML файл всичкия текст без таговете. 
Примерен входен файл:

<?xml version="1.0"><student><name>Pesho</name> <age>21</age><interests count="3"><interest> Games</instrest><interest>C#</instrest><interest> Java</instrest></interests></student>

Примерен резултат:

Pesho
21
Games
C#
Java