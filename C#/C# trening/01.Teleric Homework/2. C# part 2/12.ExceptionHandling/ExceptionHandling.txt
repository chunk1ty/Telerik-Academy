1. Напишете програма, която прочита от конзолата цяло положително число и отпечатва на конзолата корен квадратен от това число. Ако числото е отрицателно или невалидно, да се изпише "Invalid Number" на конзолата. Във всички случаи да се принтира на конзолата "Good Bye".

2.Напишете метод ReadNumber(int start, int end), който въвежда от конзолата число в диапазона [start…end]. В случай на въведено невалидно число или число, което не е в подадения диапазон хвърлете подходящо изключение. Използвайки този метод напишете програма, която въвежда 10 числа a1, a2, …, a10, такива, че 1 < a1 < … < a10 < 100.

3. Напишете програма, която прочита от потребителя пълен път до даден файл (например C:\Windows\win.ini), прочита съдържанието на файла и го извежда на конзолата. Намерете в MSDN как да използвате метода System.IO.File.ReadAllText(…). Уверете се, че прихващате всички възможни изключения, които могат да възникнат по време на работа на метода и извеждайте на конзолата съобщения за грешка, разбираеми за обикновения потребител.

4. Напишете програма, която изтегля файл от Интернет по даден URL адрес, примерно (http://www.devbg.org/img/Logo-BASD.jpg).